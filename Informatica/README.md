# Informatica

## Obiettivi

L’insegnamento dell’informatica nel Liceo scientifico opzione Scienze Applicate deve contemperare diversi obiettivi:

* comprendere i principali fondamenti teorici delle scienze dell’informazione;
* acquisire la padronanza di strumenti dell’informatica;
* utilizzare tali strumenti per la soluzione di problemi significativi in generale, ma in particolare connessi allo studio delle altre discipline;
* acquisire la consapevolezza dei vantaggi e dei limiti dell’uso degli strumenti e dei metodi informatici e delle conseguenze sociali e culturali di tale uso;
* questi obiettivi si riferiscono ad aspetti fortemente connessi fra di loro, che vanno quindi trattati in modo integrato mantenendo su di un piano paritario teoria a pratica.

Al termine del percorso liceale lo studente dovrà acquisire:

* la conoscenza dei linguaggi di programmazione software e della loro applicazione a problemi significativi;
* la conoscenza dei concetti teorici ad essi sottostanti;
* la riflessione sui vantaggi, sui limiti e sulle conseguenze del loro uso.

## Contenuti

Dal punto di vista dei contenuti il percorso ruota intorno alle seguenti aree tematiche:

* `AC` architettura dei computer
* `SO` sistemi operativi
* `AL` algoritmi e linguaggi di programmazione
* `DE` elaborazione digitale dei documenti
* `RC` reti di computer
* `IS` struttura di Internet e servizi
* `CS` computazione calcolo numerico e simulazione
* `BD` basi di dati.

## Classe Prima

* `AC` hardware e software; componenti e principi di funzionamento della macchina di Von Neumann; CPU, memoria, dischi, bus e le principali periferiche;
* `SO` definizione di sistema operativo; funzionalità di base e le caratteristiche dei sistemi operativi più comuni; gestione della CPU e della RAM nei sistemi operativi multiprogrammati;
* `DE` documenti elettronici e principali strumenti di produzione con particolare attenzione al foglio elettronico;
* `AL` introduzione agli algoritmi con il linguaggio di programmazione Scratch.

## Classe Seconda

* `AC` codifica binaria delle informazioni: numeri, caratteri, immagini, audio e video;
* `AL` il teorema di Bohm-Jacopini e la programmazione strutturata; formalismi di rappresentazione degli algoritmi: pseudocodifica e diagrammi a blocchi;
* `AL` il linguaggio di programmazione C++: sintassi, tipi di dati, variabili, strutture di controllo di selezione e iterativa.

## Classe Terza

* `AL` metodologie di programmazione; funzioni e parametri; tipi di dati strutturati: vettori, matrici, record e file; cenni ai tipi di dati notevoli: pila, lista e alberi;
* `CS` principali algoritmi del calcolo numerico; simulazioni come supporto alla ricerca scientifica.

## Classe quarta

* `IS` struttura di Internet e servizi (modulo ECDL - IT security);
* `BD` introduzione ai data base con Microsoft Access;
* `AL` progettazione di siti web statici in linguaggio HTML e CSS; cenni ai sistemi CMS: WordPress e Joomla;
* `AL` cenni alla progettazione di siti web dinamici in linguaggio JavaScritp.

## Classe quinta

* `RC` modello ISO-OSI; protocolli di rete TCP-IP; dispositivi di rete;
* `BD` introduzione ai data base con Microsoft Accessal modello relazionale dei dati; il linguaggio SQL per l’interrogazione e la manipolazione dei dati;
* `AL` progettazione di siti web dinamici in linguaggio PhP.
