# Comprendere i termini _crimine informatico_ e _hacking_

Un **crimine informatico** è un fenomeno criminale che riguarda l’abuso della tecnologia informatica, hardware e software, con lo scopo di
commettere un crimine. Quando vengono attuate queste attività illegali, i dati sensibili di un determinato utente o una specifica rete informatica,
sono in serio pericolo. Questo perché potrebbero avvenire degli accessi non autorizzati sul proprio dispositivo o potrebbero essere manomessi dei
dati personali. I crimini informatici, inoltre, comprendono il furto d’identità o l’interruzione di servizio, vale a dire che si blocca il computer
o un certo sito web.

Quando si parla di **hacking**, letteralmente intaccare, si indica tutto un processo per intaccare un problema un po’ alla volta fino ad arrivare a
una risoluzione. Questo richiede l’acquisizione profonda di un sistema, adattandola alle proprie esigenze, contribuendo così a una crescita globale
nel campo dell’ICT. Questo significa che non tutti gli hacker sono di origine criminosa. Esiste infatti l’_hacker etico_, ossia colui che, in via del
tutto legale, testa difetti e vulnerabilità di un sistema, al fine di renderlo migliore e proteggerlo da attacchi criminosi.
