# Riconoscere le minacce ai dati provocate dall’uso del cloud computing, quali: controllo sui dati, potenziale perdita di riservatezza (privacy)

Il **cloud computing** è il recente trend nel mondo IT che ha permesso di spostare l’elaborazione e la memorizzazione dei dati dai PC aziendali verso le
grandi server farm remote utilizzando la rete Internet.

Attraverso il _cloud computing_ le applicazioni ora possono essere distribuite alle aziende sotto forma di servizi web, ottenendo così importanti riduzioni
di costi grazie al risparmio sulle infrastrutture e al mantenimento delle risorse di elaborazione che – seguendo questo modello – gravano unicamente sul
provider.

Insieme a questi, e a molti altri vantaggi, si vanno tuttavia palesando alcune preoccupazioni sulla sicurezza in quanto i meccanismi tradizionali di
protezione dei dati risultano inefficienti o inutili.

Innanzitutto, aderendo a un contratto di _cloud computing_ un’azienda perde il controllo sui dati fisici, dato che è quasi impossibile stabilire dove siano
realmente immagazzinati. Inoltre, la memorizzazione di dati sensibili espone l’utente a potenziali problemi di violazione della privacy. Un provider
scorretto potrebbe accedere ai dati personali e condurre ricerche di mercato o catalogare gli utenti. Naturalmente, in questo contesto la crittografia
può essere d'aiuto.

## Approfondimento

Sebbene a oggi non esista ancora uno standard vero e proprio per la sicurezza del _cloud computing_ nel 2009 si è costituita un’organizzazione no-profit
chiamata **Cloud Security filiate** (CSA) con la missione di promuovere l’utilizzo delle migliori pratiche per fornire garanzie di sicurezza all’interno
del _cloud computing_ e di fornire supporto formativo sull’uso dello stesso.
