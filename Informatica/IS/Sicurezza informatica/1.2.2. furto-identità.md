# Comprendere i motivi per proteggere le informazioni personali, quali evitare il furto di identità o le frodi, mantenere la riservatezza

Con l'utilizzo di dispositivi mobili quali _tablet_ e _smartphone_ la protezione dei dati personali ha assunto un'importanza decisamente più rilevante
rispetto al passato.

È infatti evidente che se qualcuno entrasse in possesso di dati riservati, come le credenziali di accesso alla posta elettronica o a una rete sociale,
ne potrebbe fare un uso illegittimo, facendo ricadere la colpa sull'ignaro derubato. Ancora peggio: se un malintenzionato riuscisse a impossessarsi
delle credenziali di home banking, o dei dati della carta di credito, potrebbe utilizzarli a proprio vantaggio creando talvolta seri danni economici.

## Approfondimento

Furti di identità, frodi, danneggiamento della propria immagine o della propria reputazione sono rischi da prendere sempre in seria considerazione.
Un uso sicuro dell'internet e dei suoi servizi si basa sulla consapevolezza di questi rischi. Per ridurli al minimo è fondamentale tenere riservate
e protette le informazioni personali.
