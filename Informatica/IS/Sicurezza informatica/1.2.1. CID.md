# Comprendere le caratteristiche fondamentali della sicurezza delle informazioni, quali: confidenzialità, integrità, disponibilità

Per **Confidenzialità** (o Riservatezza) si intende che l’informazione deve essere accessibile solo a chi è autorizzato a conoscerla e che le informazioni
devono essere protette sia durante la trasmissione, sia nel corso della memorizzazione.

L’**Integrità** implica che le informazioni devono essere trattate in modo da essere difese da manomissioni e modifiche non autorizzate.

La **Disponibilità**, infine, impone che l’informazione sia sempre disponibile alle persone autorizzate quando necessario.

## Approfondimento

La norma ISO/IEC 27002:2013 "Information Technology - Security techniques - Code of practice for information security management" è il documento di
riferimento sul tema della sicurezza dell’informazione. Essa riconosce (tra l’altro) che legare il tema della sicurezza dell’informazione esclusivamente
ad aspetti puramente tecnologici può essere limitativo: un ruolo altrettanto importante viene svolto quindi da una adeguata gestione dei controlli e delle
procedure (sistemi di monitoraggio, prevenzione e ripristino dati), il che significa un coinvolgimento complessivo e articolato, ai vari livelli, di tutte
le strutture dell’organizzazione.

La norma citata descrive gli obiettivi ci sicurezza dell’informazione mediante il paradigma **C.I.A.** (Confidentiaity, Integrity, Avalabilty) traducibile in
italiano nel modello **C.I.D.** (Confidenzialità, Integrità, Disponibilità).
